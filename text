11 хил. души са гласували за любимите си български текстове от началото на инициативата на 1 ноември до края на класацията на 24 декември.

Богдана и Симо разказаха интересни факти за създаването на някои от песните в класацията.

Вълнуваща е историята за създаването на песента "Ако си дал".

Режисьорът и поет Иля Велчев разказва, че пише стихотворението "Ако си дал" и го показва на Емил Димитров.

Великият музикант толкова се развалнувал при прочитането му, че измислил мелодията за 15 минути на пианото си.

Първоначално е забранено песента да се излъчва по радиото и телевизията, но след като Емил Димитров я изпява на сватбата на сина на Тодор Живков, държавният глава я обнародва и песента звучи и до днес в българския ефир.
